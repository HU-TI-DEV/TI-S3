## Leeruitkomsten

### Leeruitkomst 1 : Analyseren

Student analyseert de vereisten en doelstellingen van de opdrachtgever betreffende een hybride systeem met een real-time embedded subsysteem en een frontend/backend/database subsysteem. Op basis hiervan en rekening houdend met de mogelijke gebruikers deduceert de student requirements volgens een voorgeschreven methode. Deze requirements dienen na validatie door de opdrachtgever als basis voor het ontwerp.

#### Indicatoren
- Key drivers opstellen aan de hand van gesprek met opdrachtgever.
- Key driver chart kunnen opstellen.
- Key drivers kunnen prioriteren.
- Functionele Requirements kunnen opstellen uit key drivers.
- Gerelateerde Non-Functionele requirements kunnen opstellen.
- Use Case diagram kunnen ontwerpen.
- Activity diagram kunnen ontwerpen.

---
### Leeruitkomst 2 : Adviseren
Student adviseert opdrachtgever na de analyse van diens vereisten en doelstellingen over de te implementeren requirements. Het advies is helder onderbouwd en gepresenteerd. Het is goed uit te leggen aan niet-ICT-ers. Het er uit voortvloeiende ontwerp is degelijk onderbouwd en helder gedocumenteerd volgens een voorgeschreven methode, goed uit te leggen aan een volgend ontwikkelteam.

#### Indicatoren
- Samenhang en onderbouwing kunnen geven voor de delen requirements, ontwerp en realisatie van het Team-Ontwikkeldocument, met duidelijke afwegingen van de alternatieven.

---
### Leeruitkomst 3 : Ontwerpen

Student ontwerpt gebaseerd op de requirements en volgens voorgeschreven methoden een hybride systeem met een real-time embedded subsysteem en een frontend/backend/database subsysteem.

#### Indicatoren
- Bekwaamheid in het ontwerpen van :
  - functionele decompositie op basis van functionele requirements.
  - een object model op basis van requirements en usecase beschrijvingen.
  - een klasse diagram op basis van een object model.
  - een taakstructurering.
- Bekwaamheid in het schrijven van code uitgaande van een STD.
- De diverse modellen worden in sync met elkaar en met de code gehouden. 
- Opgeleverde code voldoet aan codestandaarden en voorzien van commit in repository.
- Modules zijn herbruikbaar waar dat logisch is.
- Gerealiseerde code en hardware zijn in sync met de bijbehorende diagrammen en schemas.
- Bekwaamheid in het schrijven van : 
  - code voor gebruik van MongoDB.
  - flask, Javascript, HTML en CSS code.
  - code met CleanRTOS.
- Bekwaamheid in het ontwerpen van Webapp architectuur.
- Bekwaamheid in het ontwerpen van programma voor een PLC.
- Bekwaamheid in het toepassen van Oberver Pattern, Handler Pattern en Templating.
- Bekwaamheid in het rekenen en simuleren aan analoge electronica.
- Bekwaamheid in het ontwerpen en simuleren van digitale schakelingen.
- Bekwaamheid in analoge en digitale filtertechnieken.
  
---
### Leeruitkomst 4 : Realiseren

Student realiseert vanuit het ontwerp een hybride systeem met een real-time embedded subsysteem en een frontend/backend/database subsysteem. Hij test daarbij de subsystemen zoveel mogelijk apart, alvorens het systeem als geheel te testen. De tests worden uitgevoerd volgens een vooraf beschreven testplan. Testresultaten worden helder gedocumenteerd, evenals de testcontext. De test moet daarmee desgewenst op een later moment gereproduceerd kunnen worden.

#### Indicatoren
- Bekwaamheid in het ontwerpen en uitvoeren van unit-tests.
- Bekwaamheid in het ontwerpen en uitvoeren van integratie-tests.
- Goede reproduceerbaarheid van de tests.
- Goede dekking van de tests.
- Uitvoering van de tests volgens testplan.
- Heldere documentatie van de tests.

---
### Leeruitkomst 5 : Beheren

Student zet een professionele ontwikkelomgeving op. Hij debugt daarmee zijn software op een gestructureerde manier. Een uitdaging daarbij is dat de code van de diverse subsystemen verschillende programmeertalen gebruiken, en het totale systeem dus niet binnen een enkele debugger gedebugd kan worden. De student debugt tevens hardware door efficiënt gebruik te maken van daarvoor geëigende tooling.

#### Indicatoren
- Bekwaamheid in het opzetten van een operating system.
- Bekwaamheid in het opzetten van een docker en docker-compose.
- Bekwaamheid in het opzetten van flask server, reverse proxy, mongodb.
- Bekwaamheid in het opzetten van ESP32-IDF, Mesh update en CleanRTOS.
- Bekwaamheid in het debuggen op de diverse platforms.

---
### Leeruitkomst 6 : Onderzoekend Vermogen

Student is in staat om bij zichzelf en/of binnen het projectteam vast te stellen welke kennis ontbreekt om het project adequaat af te ronden. Hij is in staat om de betreffende kennis met kritische houding op een doordachte wijze op te doen.

#### Indicatoren
- Bekwaamheid in het ontwerpen, uitvoeren en vastleggen van een (mini-)onderzoek.
- Bekwaamheid in het verantwoorden van gemaakte beslissingen a.d.v. (mini-)onderzoek.
- Bekwaamheid en discipline in het journaliseren.

---
### Leeruitkomst 7 : Organiserend Vermogen

Student kan zelfstandig een planning opstellen voor een (groeps)project met het oog op implementatie van de oplossing, rekening houdend met beschikbare middelen, tijd, ethische en duurzaamheidskwesties en te verwachten risico's.

#### Indicatoren
- Bekwaamheid in het gebruik van TODO-lists in eigen Journaals.
- Bekwaamheid in het gebruik van het SCRUM-board.
- Evenwichtige verdeling van op zich genomen taken op het SCRUM-board.
- Bekwaamheid in het maken van tijdsinschattingen.
- Bekwaamheid in het plannen op basis van gemaakte tijdsinschattingen.

---
### Leeruitkomst 8 : Interactief Vermogen

Student kan zich zowel mondeling als schriftelijk in begrijpelijk en correct Nederlands, gericht op het doel, uiten; daarnaast neemt student geregeld het initiatief voor een gesprek met betrokkenen om tijdens dit gesprek relevante input te geven en vragen adequaat te beantwoorden.

#### Indicatoren
- Bekwaamheid in het helder verwoorden in geschreven documenten.
- Bekwaamheid in het helder communiceren tijdens presentaties.
- Mogelijkheden maximaal benutten om (mondelinge-) feedback op te halen bij de docenten.
- Bekwaamheid in het helder schriftelijk communiceren, via emails, chat of anderszins.

---
### Leeruitkomst 9 : Zelflerend Vermogen

Student kijkt terug op de afgelopen periode om het eigen gedrag ook in relatie tot andermans waarden en normen te analyseren en bepaalt of dat toereikend was. Student past zo nodig het eigen handelen aan, bijvoorbeeld naar aanleiding van feedback van anderen, doet dit periodiek en op systematische wijze, bijvoorbeeld op basis van bestaande reflectiemethoden.

# Indicatoren
- Bekwaamheid en discipline in het reflecteren op eigen gedrag.
- Bekwaamheid en discipline in het reflecteren op feedback van anderen.
- Gekregen review feedback serieus nemen.
- Bekwaamheid in zelfreflectie.
- Bekwaamheid in het ontwikkelen van een professionele houding.

---