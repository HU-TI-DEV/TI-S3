# Programma HTML, CSS

## HTML
HTML is de taal waarin webpagina's worden geschreven. Het is een **markup language** die de structuur van een webpagina beschrijft. HTML staat voor **HyperText Markup Language**. HyperText betekent dat de tekst een link kan bevatten naar andere pagina's. Een **markup language** is een taal die de tekst markeert, zodat een browser weet hoe de tekst moet worden weergegeven.

## CSS
CSS staat voor **Cascading Style Sheets**. Het is een stylesheet-taal die wordt gebruikt om de presentatie van een document geschreven in HTML te beschrijven. CSS is een van de kerntechnologieÃ«n van het web, samen met HTML en JavaScript.

## Voorbereiding
- Bestudeer [HTML op W3Schools](https://www.w3schools.com/html/default.asp).
- Bestudeer [CSS op W3Schools](https://www.w3schools.com/css/default.asp).

Met bovenstaande tutorials kun je even snel dingen met HTML en CSS uitproberen.

Voor **oefenopdrachten** waarvan je uitwerkingen als **portfolio-items** kunt gebruiken, kun je uitgaan van deze tutorial-reeksen op de **volgende** websites:
- [HTML op Digital Ocean](https://www.digitalocean.com/community/tutorial-series/how-to-build-a-website-with-html).
- [CSS op Digital Ocean](https://www.digitalocean.com/community/tutorial-series/how-to-style-html-with-css).

Voor het spelen met HTML, CSS, maar ook straks met JavaScript en Flask is het handig om een **server** te gebruiken die dat allemaal kan draaien / waar je die uitwerkingen in kunt zetten. Ik beveel aan om daarvoor weer een **kopie van de VoorbeeldWebApp_Gomoku** te gebruiken (Noem de folder bijvoorbeeld **Test_HTML_CSS_JS_FLASK**), op dezelfde manier als er voor het project een kopie van gemaakt werd [lees dat hier terug](../../infrastructuur/ServerMetWebApplicatie/log_Opzetten_van_Server_en_Webapplicatie.md#docker-subfolders) - kies ook nu natuurlijk weer andere externe poorten e.d. dan bij de overige projecten.

NB: Als Flask in debug mode draait, hoef je de server niet steeds te herstarten als je een wijziging maakt in een Python, HTML, CSS of JS bestand. De wijziging wordt dan automatisch doorgevoerd. Het is soms wel nodig om de pagina in de browser zonder caching te herladen **(Ctrl+F5)**.

## Canvas opdrachten HTML en CSS
In de komende weken verwachten we van je dat je naast het werk aan het project ook serieus tijd besteed aan het leren van HTML en CSS, door het het doorlopen van bovenstaande tutorials op Digital Ocean en het **per tutorial** inleveren van:
- Een **gepersonaliseerde webpagina** waarop je het in die tutorial geleerde demonstreert.
- De link naar de hash van je logboek waar je er iets over zegt:
  - Een **screenshot** van de webpagina.
  - Een korte beschrijving van wat je hebt **geleerd**.

Het inleveren kan op de **Canvas** entry voor HTML **oefenopdrachten** respectievelijk CSS oefenopdrachten.
Het is een goed idee om de focus **eerst** te leggen op **HTML** en daarna pas CSS. Websites kunnen in principe zonder CSS. CSS is vooral bedoeld om de website mooier te maken. 

## Projectbijdragen 
Zodra je het gevoel hebt dat je een en ander voldoende beheerst, kun je de html pagina's van je project gaan maken. Ook dat werk kun je als portfolio-items inleveren, in dit geval bij de **Canvas** Opdracht voor je individuele Wegpagina **Projectbijdrage**.
Doe dat op dezelfde wijze als bij de oefenopdrachten.