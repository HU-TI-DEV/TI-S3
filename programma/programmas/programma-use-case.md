# Use case, Use case diagram, Use case beschrijving

Use cases beschrijven samenhangende reeksen interacties. Ze vormen een belangrijk onderdeel van de requirements. Ze helpen om helder vast te leggen wat de software moet gaan doen. Daarmee verkleint het de kans op teleurstelling achteraf en weet het ontwikkelteam wat het moet maken.

## Voorbereiding

- Lees van [Reader System Engineering](../../onderwijsmateriaal/readers/reader-system-engineering.pdf) het stukje over **use cases**, **use case diagrammen** en **use case beschrijvingen**, bladzijde 34 tm 40.
- Bestudeer ook deze [sheets](https://github.com/HU-TI-DEV/TI-S2/blob/main/hardware-interfacing/pdfs/sheets-use-cases.pdf).
- Wat highlights daarvan kun je ook in video-vorm bestuderen: [video use cases](https://www.youtube.com/watch?v=KOnqXexY-1A)

## Tijdens een na de les
### Use Case diagram maken
Bedenk samen wat de belangrijkste use cases zijn voor het systeem. Maak er vervolgens **individueel** een use case diagram van. Dat mag op kladpapier zijn. Upload die naar de **individuele Canvas team-bijdrage opdracht "Use Case Diagram"**. Leg op een afgesproken moment de individuele use-case diagrammen naast elkaar, en maak op basis daarvan met het team een use case diagram voor het ontwikkeldocument ([criteria](../../leerdoelen/portfolio-items/use-case-diagram.md)). 
Zorg ervoor dat die overzichtelijk gemodelleerd is volgens de [algemene guidelines voor modellen](../../software/modelleren/inlever-guideline-for-models.md). 
Verwerk de verschillen van dat diagram met je oorspronkelijke individuele diagram als "team feedback" in de zojuist genoemde Canvas opdracht.
### Use Cases in tabellen uitwerken
Verdeel de use cases onder de leden van het team. Zorg dat elk teamlid tenminste 1 tabel met een usecase uitwerkt. Als er minder use cases zijn dan teamleden, laat dan sommige teamleden individueel dezelfde usecase uitwerken. Ieder upload zijn inidividuele resultaat naar de **Canvas team-bijdrage opdracht "Use Case Beschrijvingen"**. Voeg na elkaar feedback te hebben gegeven ([criteria](../../leerdoelen/portfolio-items/use-case-beschrijving.md)) de resulterende usecase beschrijvingen toe aan het ontwikkeldocument, en verwerk de feedback als "team feedback" bij de zojuist genoemde Canvas opdracht.

