# Werkwijze S3

## Portfolio items en feedback

Binnen S3 laat je net als in S2 zien wat je gedaan hebt met een **verantwoordingsdocument** met **portfolio items**. Een portfolio item is iets waaraan je kunt zien wat je gedaan hebt, **met** feedback daarop. Bij die feedback zit ook altijd **feedback van een docent**. Meestal is dat "thumbs up".

Om precies te zijn, zijn er **3 typen** portfolio items:

- **Oefenopdracht**
  - Dat zijn oefenopdrachten van kennissessies die niet direct over het project gaan en waarvan de antwoorden worden vrijgegeven.
- Een **bijdrage aan het project**
  - Dat kan zijn: een functionele requirement, een non-functionele requirement, een use case diagram, een object model, een klasse diagram, een STD diagram, een gecodeerde klasse, een refactoring, een hardware onderdeel, etc..
- **Gegeven review feedback**
  - Elke bijdrage aan het project wordt pas een portfolio item na peer review (en thumbs up, zie onderstaand). Ook van het geven van een peer review kan een portfolio item gemaakt worden.

**Voor elk type** portfolio item verwachten we dat je **de bijbehorende workflow** volgt (klik op de links voor uitleg):

- [Workflow voor Oefenopdracht Portfolio Item](werkwijze_s3-Oefenopdracht.svg)
- [Workflow voor Projectbijdrage Portfolio Item](werkwijze_s3-Projectbijdrage.svg)
- [Workflow voor Gegeven Review Feedback Portfolio Item](werkwijze_s3-Feedback.svg)

## Inhoudelijke feedback van docenten = mondeling

Je ziet dus dat de op canvas geregistreerde feedback voornamelijk bestaat uit:

- **Vrijgegeven antwoorden** (voor oefenopdrachten)
- **Peerfeedback** (voor projectbijdragen en review feedback)
- **Mondeling** opgehaalde feedback van de docent.
- **Thumbs up** van docent

**Docenten** geven dus weinig tot geen schriftelijk inhoudelijke feedback op canvas.
Inhoudelijke feedback van de docenten zelf kun je **mondeling** ophalen tijdens de contacturen. Maak daar dus zoveel mogelijk gebruik van.

## Leerdoelen annoteren

De samenhang van de leerdoelen van semester 3 is te vinden in de volgende leerdoelenkaart:
[leerdoelenkaart s3](../leerdoelen/interactieve-leerdoelen-kaart/LeerdoelenKaart_S3.svg)

Je ziet bijvoorbeeld een **ellips** gelabeld: "L17_Functionele Requirements". Dat betekent dat "Functionele Requirements" gelabeld zijn als "Leerdoel 17".
Als je nu een **portfolio item** hebt ingeleverd dat dat leerdoel "**volledig raakt**", zoals bijvoorbeeld "Oefenopdracht Functionele Requirements", dan kun je na de docentenfeedback op die opdracht een annotatieregel toevoegen om voor jezelf te registreren dat je meters hebt gemaakt op dat leerdoel: **@17:1.0**.
Als je een portfolio item hebt ingeleverd dat dat leerdoel "**lichtjes raakt**" (iets wat minder tijd kostte), zoals een review van een inlevering van een ander op dat punt, kun je jezelf wat minder punten geven. Bijvoorbeeld **@17:0.3**. Zo houd je voor elk leerdoel je **aantal gemaakte meters** bij. Je krijgt daar veel voor terug:

- Eens per dag wordt de **inkleuring** van je persoonlijke leerdoelenkaart geupdate.
  Je ziet dan aan de kleuring welke leerdoelen je al hoeveel hebt aangeraakt.
  Je krijgt dan een goed overzicht van waar je staat, en wat je nog kunt leren.

- Ook wordt **automatisch** je **gegenereerde portfolio-item lijst** geupdate.
  Dat **bespaart je veel tijd** bij het maken van je verantwoordingsdocument bij de peilmomenten: je kunt gewoon de links er uit kopieren.

- Tussendoor en bij de peilmomenten kun je aan de hand van je ingekleurde leerdoelenkaart **advies** vragen aan de docent van wat nu handig is om je aandacht op te gaan richten.

### Inkleuring

Nominaal kleurt een leerdoel met een totaal aantal "meters" van 1.0 groen op de leerdoelenkaart. Met 0.5 "meters" geel en en met 2.0 "meters" "blauw".

### Deelfactor

Voor een aantal leerdoelen (zoals L42_Debuggen) **verwachten we gemiddeld meer inleveringen**, bijvoorbeeld 10. In dat geval is de "deelfactor" van dat leerdoel 10.
Dat betekent dat de totale score op dat leerdoel door 10 wordt gedeeld voordat bepaald wordt welke kleur het wordt. Bijvoorbeeld bij een totaal aantal van 5 "meters" tot dusver bij deelfactor 10 is het resultaat 5/10 = 0.5. De betreffende leerdoel zal dus geel kleuren.

## Documenteren, documenteren, documenteren...

Helder documenteren van belang voor vrijwel alle leeruitkomsten. Het is essentieel om met de klant, met je team, en met jezelf (in de toekomst) af te stemmen wat het plan is, welke afwegingen er zijn gemaakt en hoe het ervoor staat.
Tijdens S3 zijn er enkele centrale documenten die voortdurend geupdate dienen te worden:

- Individueel

  - Een persoonlijk logboek / journal

- Als team
  - Een scrumlogboek, met daarin
    - Notulen van de standups
    - Retrospectives
    - Notulen van de sprint review (-feedback)
  - Een Technisch Ontwerp Document, met daarin
    - Requirements en verantwoording daarvan.
    - Ontwerp en verantwoording daarvan.
    - Realisatie gerelateerde topics.
