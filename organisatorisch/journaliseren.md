# Journaliseren

## Aanleiding

Het zou toch fantastisch zijn:

- Als je kunt **voortbouwen** op ervaringen uit het verleden, en zo steeds coolere dingen kunt bouwen.
- Als je **geen** belangrijke details **vergeet**.
- Als je het **wiel** niet steeds opnieuw hoeft uit te vinden.
- Als je **georganiseerde gedachten** en **workflow** hebt.
- Als je je **kopzorgen** kunt **minimaliseren**.

De oplossing daarvoor is: 

- **schrijf alles op**.
- .. op een dusdanige manier dat je het **snel kunt terugvinden**.

## Een document per Topic

Typisch maak je in een overzichtelijke **mappenstructuur** een persoonlijk **kennisdocument** aan **per topic** waar je mee bezig bent. Bijvoorbeeld met "/Programmeren/PythonErvaringen.md", of "/Electronica/Analoge_electronica.md", of "Projecten/S3_rollatornavigatie_logboek.md". Je legt daarin vast wat de revue passeert als je met de topic bezig bent. Zo'n "hack en slash" document waar je je gedachtengang in ordent noemen we ook wel een **logboek** of **journaal**.

## Tools om teksten snel terug te vinden

- **Copernic Desktop** werkt heel fijn op Windows (maar is niet gratis).
- **Master Seeker** werkt iets minder gebruiksvriendelijk, maar is wel gratis.

## Wat Journaliseren

- Noteer elke dag een nieuwe **time signature**. Bijvoorbeeld: 2018_08_21. Dan kun je makkelijker dingen terugvinden op tijd.
- Noteer / update je **persoonlijke** korte en langetermijn **planningen**.
- Noteer je **overwegingen**, **gedachtengangen** en **conclusies**.

## Hoe Journaliseren

- **Duidelijkheid** is king. Werk zoveel mogelijk met lijsten. Plak bij twijfel **plaatjes** en screenshots in je journaal.
- Ook **snelheid** is belangrijk. Je kunt **hack and slash** werken. Het belangrijkst is dat alles is terug te vinden. Het hoeft niet netjes. Een foto van wat handgeschreven formules of wat tekeningen is prima. 
- Voeg **tags** toe om toekomstig opzoeken te vergemakkelijken. Zet ze tussen [], zodat duidelijk is dat het tags zijn. Bijvoorbeeld [Servo, MGR996, PWM].

## Een Voorbeeld

Naast, of in plaats van per topic, kun je ook een algemeen journaal bijhouden waar je alles in plempt.

Onderstaand is een bladzijde te zien uit zo'n Journaal.

![](img/2024-07-02-09-24-29-image.png)

Onderstaand zijn nog wat voorbeelden van authentieke logboeken die ik maakte met esp32 als topic. Misschien dat een deel van de genoteerde problemen en oplossingen nog van pas kunnen komen:
[Wat oude logboeken over esp32(-IDF)](../onderwijsmateriaal/voorbeeld-oude-logboeken-esp32/) 